De beste tien dagen van het jaar zijn gearriveerd. Waar in de ramadan de beste tien nachten te vinden zijn, worden de eerste tien dagen van de maand van de hajj, Dhul-Hijjah, door Allah swta aangemerkt als de beste dagen van het jaar.

  

De boodschapper Mohammed saws zei: *Er zijn geen dagen waarin goede daden meer gewaardeerd worden door Allah swta dan deze tien dagen.* De metgezellen vroegen: *zelfs niet als we op jihad zijn en ons leven in de waagschaal leggen voor Allah swta?* 

  

De boodschapper Mohammed saws antwoordde: *Zelfs de Jihad niet, tenzij iemand uittrekt met zijn leven en al zijn bezittingen en niet terugkeert en dus beide verliest.*

  

Voor de gelovigen is het duidelijk, alles is in handen van onze Schepper en op hem vertrouwen wij. Als Allah swta ons gedurende het jaar extra kansen biedt onze zonden vergeven te krijgen en onze plaats in het paradijs veilig te stellen, dan pakken we die met beide handen aan. Allah swta zegt:

  

***En wie zijn vertrouwen in Allah legt, Hij zal voor hen voldoende zijn. Allah voert Zijn zaak uit. Voorwaar, Allah heeft voor alle zaken een maatgeving bepaald. (65:3)***

  

Om ons heen lijkt moreel verval en ongeloof toe te nemen. Modernisering en Verwestering lijkt vaak lijnrecht tegenover de geopenbaarde waarheid te staan. Volken worden onderdrukt en hun vasthoudendheid aan de waarheid wordt als barbaarsheid bestempeld. Hun vastberadenheid zal echter zeker beloond worden, de profeet Mohammed saws zei:

  

*De beloning voor aanbidding tijdens een tijd van beproevingen is gelijk aan een migratie naar mij toe.*

  

Hun roep om gerechtigheid bereikt via de verschillende mediakanalen echter iedere Moslim en onze harten bloeden. We doen smeekbedes voor de slachtoffers van terreur, maar onze smeekbedes zullen echter pas nut hebben als we onszelf op het rechte pad bevinden. Deze tien dagen zijn een kans onszelf te reinigen en vergeving te zoeken. Daarmee helpen we niet alleen onszelf, maar de gehele Ummah. Allah swta zegt: 

  

***En iedereen die kwaad doet of zichzelf onrecht aandoet en daarna Allah’s vergiffenis zoekt: hij zal vinden dat Allah Vergevingsgezind, Genadevol is.***

  

Een zuivere aanbidding van de enige die iets voor ons kan betekenen, de barmhartige en meest genadevolle, is hetgeen wat het verschil zal maken tussen succes en falen. Als Allah swta jou als gelovige ziet, onderdeel van zijn gemeenschap, kan niemand je wat maken, Allah zei:

  

*Als iemand vijandig is tegenover een vriend van mij, ik zal de oorlog aan hem verklaren. De beste manier om mijn vriend te worden is het doen van de verplichtingen die ik heb opgelegd. Door het doen van extra aanbidding naast de verplichte zaken zal ik van mijn dienaar gaan houden. Ik zal zijn gehoor worden als hij luistert, zijn gezichtsvermogen als hij kijkt, zijn hand als hij iets vastpakt en zijn voet als hij loopt. Als hij mij iets vraagt zal ik het hem zeker geven en als hij toevlucht bij mij zoekt zal ik hem beschermen. Er is niks waar ik meer over twijfel dan het nemen van de ziel van een gelovige die niet graag dood wil, want ik wil hem geen verdriet doen, maar hij zal de dood nou eenmaal niet kunnen ontsnappen.*

  

Beste broeders en zusters, het offeren is een verplichting, maar in deze dagen zal alle extra aanbidding nog effectiever zijn in het dichter bij onze schepper te komen. Wees zuinig met je tijd, vast, lees koran, doe extra gebeden en doe smeekbeden voor onze hele gemeenschap. Moge Allah swta ons inzicht en wijsheid schenken.